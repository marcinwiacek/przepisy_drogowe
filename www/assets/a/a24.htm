Rowerzyści
A-24
A-24
<p>Od 13.08.2013 znak ostrzega o miejscu, w którym rowerzyści wjeżdżają na jezdnię lub przez nią przejeżdżają
 oraz zobowiązuje uczestników ruchu do zachowania szczególnej ostrożności.
<p>Umieszcza się go przed:
<p>– miejscem, gdzie rowerzyści wjeżdżają na jezdnię z drogi dla rowerów,
<p>– przejazdem dla rowerzystów, na drodze, na której dopuszczalna prędkość jest większa niż 60 km/h, a w przypadku
dopuszczalnej prędkości równej 60 km/h lub mniejszej – jeżeli przejazd nie jest dobrze widoczny przez kierujących
pojazdami lub znajduje się na odcinku jezdni między skrzyżowaniami.
<p>Dopuszcza się stosowanie znaku A-24 przed innym miejscem, gdzie rowerzyści wjeżdżają na jezdnię lub przez nią
przejeżdżają, włączając się do ruchu, jeżeli uzasadniają to względy bezpieczeństwa ruchu drogowego, z uwzględnieniem
takich czynników, jak: natężenie i prędkość ruchu pojazdów, wzajemna widoczność, geometria drogi.
<p>Jeżeli kontynuacją drogi dla rowerów jest pas ruchu dla rowerów wyznaczony na jezdni, oprócz znaku A-24 należy
umieścić <a href="f/f19">znak F-19 "pas ruchu dla określonych pojazdów"</a> wskazujący pas dla rowerów.

<p><b>Przed 13.08.2013 znak ostrzegał o miejscu, w którym rowerzyści wjeżdżają z drogi dla rowerów 
na jezdnię lub przez nią przejeżdżają
 oraz zobowiązywał uczestników ruchu do zachowania szczególnej ostrożności.</b></p>

<p>Pod znakiem mogą być umieszczone:</p>
<table>
  <tbody>
<tr>
  <td>
<p>1. <a href="t/t01"><img src="t/t01.png" align="right"> T-1
"Tabliczka wskazująca odległość znaku ostrzegawczego od
miejsca niebezpiecznego"</a> (bez niej odległość od
  miejsca niebezpiecznego wynosi od 150 m do 300 m na
  drogach, na których dopuszczalna prędkość pojazdów
  przekracza 60 km/h, a do 100 m na pozostałych drogach).</p>
  </td>
</tr>
<tr>
  <td>
<p>2. <a href="t/t02"><img src="t/t02.png" align="right"> T-2
"Tabliczka wskazująca długość odcinka drogi, na którym
powtarza się lub występuje niebezpieczeństwo"</a>
  (jeżeli długość odcinka przekracza 500 m).</p>
  </td>
</tr>
<tr>
  <td>
<p>3. <a href="t/t03"><img src="t/t03.png" align="right"> T-3
"Tabliczka wskazująca koniec odcinka, na którym powtarza
się lub występuje niebezpieczeństwo"</a></p>
  </td>
</tr>
  </tbody>
</table>
<p>Należy on do grupy znaków ostrzegawczych i grupy znaków drogowych
  pionowych. Obowiązują dla nich następujące reguły:</p>
<p>1. znaki ostrzegawcze w postaci znaków świetlnych, na których
  symbole barwy białej znajdują się na czarnym tle, mają takie samo
  znaczenie, jak znaki w postaci tarcz z czarnymi symbolami. Przepis
  ten stosuje się odpowiednio do symboli i napisów na tabliczkach
  pod znakami.
</p>
<p>2. znak drogowy pionowy umieszczony po prawej stronie jezdni lub
  nad jezdnią dotyczy kierujących znajdujących się na wszystkich
  pasach ruchu; jeżeli jednak znaki są umieszczone nad
  poszczególnymi pasami ruchu, to znak dotyczy tylko kierujących
  znajdujących się na pasie, nad którym znak jest umieszczony. Znak
  umieszczony po lewej stronie jezdni lub pasów ruchu stanowi z
  kolei powtórzenie znaku umieszczonego po prawej stronie, chyba że
  przepisy szczególne stanowią inaczej.
</p>
<p>3. kierujący jest obowiązany stosować się do znaku drogowego
  pionowego umieszczonego na wysyłającym żółte sygnały błyskowe
  pojeździe, który wykonuje na drodze prace porządkowe, remontowe
  lub modernizacyjne.
</p>
