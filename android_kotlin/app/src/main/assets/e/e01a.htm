"Tablica przeddrogowskazowa na autostradzie" (przed skrzyżowaniem z drogą wojewódzką)
E-1a
E-1a
<p>Znak jest umieszczany na autostradach i uprzedza o skrzyżowaniu. Jest on stosowany w celu wskazania 
kierującym, w formie schematycznej skrzyżowania, do jakich miejscowości 
prowadzą drogi wylotowe z tego skrzyżowania. 

<p>Na znakach tych podawane są:

<p>- nazwy miejscowości (maksymalnie dwóch dla danego kierunku)

<p>- numery dróg (ewentualnie ich rodzaj np. autostrada)

<p>- schematyczny plan skrzyżowania z zaznaczeniem ustalonego 
pierwszeństwa przejazdu (dla drogi z pierwszeństwem przejazdu
przebieg drogi jest oznaczany linią szerszą, zaś nazwa miejscowości 
oraz cyfry i litery określające jej numer są
podawane większymi literami)

<p>- schematyczny plan wyjazdów na węźle drogowym

<p>Dopuszcza się również umieszczanie tam:

<p>- znaków kategorii A, B, D na liniach oznaczających
kierunek (nie więcej niż dwa dla danego kierunku, 
informują one o występowaniu tych znaków na wskazanych drogach)

<p>- informacji lokalnej i turystycznej (centrum, nazwa dzielnicy, obiektów
komunikacyjnych, itd.)

<p>- w prawym dolnym rogu - liczby oznaczającej
odległość ustawienia tablicy od skrzyżowania lub początku wyłączania pasa na węźle

<p>Umieszczone obok nazwy miejscowości znak z literami
„PL” oraz znak wyróżniający państwo przyjęty
do oznaczania pojazdów uczestniczących w ruchu międzynarodowym 
wskazują, że w miejscowości znajduje
się przejście graniczne do tego państwa. 

<p>Umieszczony
obok nazwy miejscowości znak wyróżniający państwo
przyjęty do oznaczania pojazdów uczestniczących
w ruchu międzynarodowym wskazuje, że miejscowość
jest położona w tym państwie.
