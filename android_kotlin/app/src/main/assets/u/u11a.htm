Balustrada
U-11a
U-11a
<p>Stosowane w celu zabezpieczenia przed upadkiem z wysokości (jeśli powierzchnia,
po której odbywa się ruch pieszych lub rowerzystów, położona jest powyżej
0,5 m od poziomu terenu):

<ul>
<li>na obiektach mostowych, na których dopuszcza się ruch pieszych
<li>na przepustach bez barier, jeżeli różnica wysokości między poziomem pobocza
a poziomem cieku przekracza 1,8 m
<li>na schodach z nasypu lub pochylniach
<li>w otoczeniu wejść i wjazdów do podziemia, znajdujących się w strefie 
ruchu pieszego
<li>w innych przypadkach, jeżeli zachodzi potrzeba ochrony pieszego przed
spadnięciem lub upadkiem
</ul>

<p>Barwy balustrady określa zarządca drogi.

<p>Balustrady chroniące ruch pieszych oprócz poręczy i słupków powinny składać 
się wyłącznie z elementów pionowych (szczeblin) o rozstawie nie większym niż
0,14 m, dolny poziomy element konstrukcji balustrady łączący szczebliny nie może
się znajdować powyżej 0,12 m od poziomu chodnika.

<p>Dla zabezpieczenia ruchu pieszych i rowerzystów dopuszcza się również balustrady
pełnościenne, minimalne wysokości balustra wynoszą:

<p><ul><li>1,1 m przy chodnikach dla pieszych
<li>1,2 m przy ścieżkach rowerowych
<li>1,3 m przy chodnikach dla pieszych nad liniami kolejowymi i tramwajowymi
</ul>

<p>Dla zabezpieczenia ruchu pieszych przy zejściach do przejść podziemnych
lub pochylniach położonych przy ścianach stosuje się poręcze przymocowane do ścian.
Odległość uchwytu od ściany nie może być mniejsza niż 5 cm, szerokość pochwytu
poręczy powinna wynosić minimum 6 cm.

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
