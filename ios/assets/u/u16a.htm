Liniowy próg zwalniający listwowy o ograniczonej prędkości przejazdu 25-30 km/h
U-16a
U-16a
<table><tr><td>
<p><a href=a/a11a><img src=a/a11a.png align=right></a>Urządzenie służące 
do fizycznego ograniczenia prędkości pojazdów. Powinien je 
poprzedzać <a href=a/a11a>znak A-11a "Próg zwalniający"</a>
</td></tr></table>

<p>Pod znakiem tym mogą być umieszczone tabliczki:
 
<table>
<tr><td>
<p><a href=t/t01><img src=t/t01.png align=right>T-1 "Tabliczka wskazująca odległość znaku ostrzegawczego od miejsca niebezpiecznego"</a>
(jeżeli na danej ulicy lub obszarze obowiązuje ograniczenie prędkości do wartości
umożliwiającej łagodny przejazd przez próg) lub
</td></tr>
<tr><td>
<p><a href=t/t02><img src=t/t02.png align=right>T-2 "Tabliczka wskazująca długość odcinka drogi, na którym powtarza się lub występuje niebezpieczeństwo"</a>
(w uzasadnionych przypadkach)
</td></tr></table>

<p>Niedopuszczalne jest ich stosowanie:
<ul><li>na drogach krajowych i wojewódzkich,
<li>na miejskich drogach ekspresowych, 
ulicach głównych ruchu przyspieszonego, ulicach głównych,
<li>na ulicach i drogach wyjazdowych straży pożarnej, 
stacji pogotowia ratunkowego itp.,
<li>na ulicach i drogach, w przypadku kursowania autobusów komunikacji 
pasażerskiej, z wyjątkiem progów wyspowych,
<li>na jezdniach innych niż bitumiczne, jeżeli nie można zastosować 
oznakowania poziomego <a href=p/p25>P-25 "Próg zwalniający"</a>,
<li>na łukach dróg i w innych przypadkach, gdy ich obecność może powodować 
zagrożenie bezpieczeństwa ruchu drogowego.
</ul>

<p>Progi zwalniające nie mogą być umieszczane dalej niż:

<ul><li>60 m od linii zatrzymania przy znakach <a href=b/b20>B-20 "Stop"</a> 
lub <a href=b/b32>B-32 "Stój - kontrola celna"</a>,
<li>40 m od końcowego punktu łuku poziomego drogi o promieniu wewnętrznym
R<sub>max</sub> = 25 m i kącie zwrotu większym od 70°,
<li>60 m od miejsca lub obiektu wymuszającego zmniejszenie prędkości pojazdów,
np. skrzyżowania ulic lub drogi, wymagające zmiany kierunku ruchu co
najmniej o 70°.
</ul>

<p>Progi zwalniające nie mogą być umieszczane bliżej niż:
<ul><li>40 m od skrzyżowania ulic lub dróg,
<li>20 m od końcowego punktu łuku poziomego drogi, gdy wewnętrzny promień łuku
jest mniejszy od 50 m,
<li>20 m od punktu początkowego spadku drogi, gdy spadek ten przekracza 10 %,
<li>30 m od przejścia dla pieszych (nie dotyczy progów z przejściami dla pieszych),
<li>20 m przed i za przejazdem kolejowym oraz 15 m przed i za przejazdem
tramwajowym, licząc od skrajnej szyny toru na przejeździe,
<li>25 m od najbliższej części wiaduktu lub innej konstrukcji nośnej.
</ul>

<p>oraz nie mogą być umieszczane na obiektach mostowych i w tunelach, nad
konstrukcjami inżynierskimi (takim jak przepusty, przejścia podziemne, 
komory instalacji wodociągowych i c.o.) oraz w odległości mniejszej niż 25 m
od nich.

<p>W zależności od potrzeb mogą być umieszczane pojedynczo lub w seriach 
liczących co najmniej 3 progi (w tym ostatnim przypadku każdy kolejny
jest umieszczany w odległości nie mniejszej niż 20 m i nie większej niż 150 m
od poprzedniego).

<p>Progi zwalniające można dzielić ze względu na ukształtowanie w planie drogi na:
<ul><li>listwowe - wykonane na całej szerokości drogi w formie elementu listwowego
jednolitego lub składanego z segmentów,
<li>płytowe - wykonane w formie płyty przez odpowiednie ukształtowanie
nawierzchni jezdni lub ułożenie i umocowanie na niej odpowiedniej konstrukcji,
<li>wyspowe - wykonane w formie wydzielonej wyspy lub wysp umieszczonych w jezdni.
</ul>

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
