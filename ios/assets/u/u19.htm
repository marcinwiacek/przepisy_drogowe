Osłona przeciwolśnieniowa
U-19
U-19
<p>Stosowane w celu zapobieżeniu oślepianiu przez nadjeżdzające z przeciwka
pojazdy na drogach dwujezdniowych (autostradach) lub na drogach równoległych,
a w szczególności:

<ul><li>między jezdniami dla przeciwnych kierunków ruchu na odcinku zagrożonym 
olśnieniem, w obrębie węzła, na łuku w planie przy pochyleniu podłużnym do 2 %,
na którym odchylenie osi tego łuku od stycznej w odległości równej wymaganej 
widoczności na zatrzymanie jest większe niż szerokość pasa dzielącego 
zwiększona o 2 m,
<li>wzdłuż łącznicy przylegającej do autostrady w węźle, 
na której ruch pojazdów jest przeciwny do kierunku ruchu na drodze,
<li>między równolegle przebiegającymi drogami lub między drogą a torem kolejowym,
<li>między jezdnią drogi, a urządzeniem obsługi uczestników ruchu, na których
ruch pojazdów widoczny z drogi odbywa się w przeciwnym kierunku,
<li>w obrębie obiektów stałych, których oświetlenie powoduje olśnienie na drodze.
</ul>

<p>Powinny one:
<ul><li>przeciwdziałać olśnieniu na wysokości 1,0 m,
<li>zapewnić osłonę na całym zagrożonym oślepianiem odcinku drogi,
</ul>

<p>nie powinny zaś:

<ul><li>ograniczać widoczności, 
<li>naruszać skrajni drogi,
<li>powodować zagrożenia bezpieczeństwa ruchu
<li>powodować zaśnieżania drogi.
</ul>

<p>Jako osłony przeciwolśnieniowe mogą być stosowane:
<ul><li>krzewy lub drzewa,
<li>urządzenia wykonane z materiałów naturalnych lub sztucznych,
<li>sztuczne formy terenowe, wały ziemne.
</ul>

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
