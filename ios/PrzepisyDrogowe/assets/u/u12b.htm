Ogrodzenie łańcuchowe
U-12b
U-12b
<p>Stosowane w celu ochrony pieszych i oddzielenia ich od jezdni, uniemożliwienia
im przekraczania jezdni w miejscach niedozwolonych lub skanalizowania ruchu
pieszych.
<p>Występuje w postaci słupków połączonych łańcuchami, wysokość tych ogrodzeń
powinna wynosić 1,1 m, rozstaw słupków powinien wynosić 1,5 m lub 2,0 m,
a strzałka ugięcia łańcucha do 0,1 m.

<p>Umieszczone wzdłuż dróg (ulic), głównie w miastach o dużym natężeniu ruchu
pieszych, w obrębie skrzyżowań, na których ze względów bezpieczeństwa konieczne
jest skierowanie ich na wyznaczone przejścia (z wyjątkiem miejsc przed obiektami,
do których uczęszczają dzieci - tam umieszczane są ogrodzenia segmentowe).

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>