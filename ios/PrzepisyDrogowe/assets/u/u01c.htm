Element odblaskowy
U-1c
U-1c
<p>Urządzenie optycznego prowadzenia ruchu stosowane w celu ułatwienia 
kierującym orientacji 
(szczególnie w porze nocnej i w trudnych warunkach atmosferycznych)
co do szerokości drogi, jej przebiegu w planie oraz na łukach poziomych.

<p>Umieszczane w zagłębieniu taśmy profilowanej barier ochronnych (na rysunku
pokazanie wraz z nią), mają barwę
czerwoną po prawej stronie jezdni i barwy białej po stronie lewej
(na jezdniach jednokierunkowych dróg dwujezdniowych osobno dla każdego
kierunku jazdy).

<p>Powinny być
one okrągłe o średnicy min. 50 mm 
lub prostokątne albo trapezowe o wymiarach dostosowanych do profilu
zagłębienia bariery ochronnej i minimalnej powierzchni odblaskowej 20 cm<sup>2</sup>.

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
