Pachołek drogowy
U-23d
U-23d
<p>Stosowane do:
<ul><li>wyznaczania skosów, tzn. stopniowego zwężania jezdni,
<li>wyznaczania toru jazdy pojazdów,
<li>prowadzenia robót krótkotrwałych lub szybko postępujących,
<li>awaryjnego, doraźnego oznakowania miejsca niebezpiecznego,
<li>oznaczania podłużnego uskoku (progu) przy wykonywaniu nakładek 
bitumicznych,
<li>wygrodzeń wzdłuż jezdni powierzchni wyłączonych z ruchu, 
z wyjątkiem powierzchni zajętych pod roboty drogowe,
<li>zabezpieczenia świeżo malowanych linii oznakowania poziomego wzdłuż jezdni,
<li>zabezpieczenia świeżo wykonanych remontów cząstkowych nawierzchni jezdni 
o powierzchni nie większej niż 1 m<sup>2</sup> i szerokości do 1,5 m,
<li>wygrodzeń wzdłuż jezdni powierzchni wyłączonych z ruchu dla potrzeb 
wykonywanych nakładek bitumicznych oraz powierzchniowych utrwaleń 
i regeneracji nawierzchni.
</ul>

<p>Na drogach, gdzie dozwolona jest wyższa prędkość, np. 
na autostradach i drogach ekspresowych należy stosować pachołki 
drogowe o wysokości minimum 0,75 m, a masa po obciążeniu pachołka musi 
gwarantować ich stabilność. Pachołki drogowe powinny być wykonane 
z materiału elastycznego (tworzywo sztuczne, guma itp.), zaś 
konstrukcja pachołków powinna umożliwić obciążanie 
ich wewnątrz u podstawy (np. piaskiem lub wodą) po ustawieniu na drodze.

<p>Zaleca się, 
aby kształt górnej części pachołka umożliwiał zamocowanie na nim świateł 
ostrzegawczych. Zestaw z lampą można montować w następującej postaci:
<ul><li>świateł błyskowych żółtych,
<li>świateł pulsujących żółtych,
<li>fali świetlnej,
<li>świateł stałych czerwonych.
</ul>

<p>Odległości między pachołkami drogowymi nie powinny być większe niż:
<ul><li>3 m przy wyznaczaniu skosów,
<li>10 m przy oznaczaniu podłużnego uskoku,
<li>5 do 10 m przy wygrodzeniu wzdłuż jezdni powierzchni wyłączonych z ruchu,
<li>12 m przy zabezpieczeniu świeżo malowanych linii,
<li>0,5 m przy zabezpieczeniu świeżo wykonanych remontów cząstkowych.
</ul>

<p>Pachołki drogowe powinny być w kolorze czerwonym lub pomarańczowym. 
Dla zapewnienia wyróżniania się pachołków z otoczenia zalecany jest kolor 
pomarańczowy fluorescencyjny. Jeżeli pachołki ustawione na drodze mają na 
niej pozostawać w okresie od zmierzchu do świtu, wówczas białe poprzeczne 
pasy powinny być wykonane z materiałów odblaskowych, w formie naklejanych 
pasów z folii odblaskowej lub nakładanych płaszczy odblaskowych. Ponadto
pierwszy i ostatni pachołek ustawiony w szeregu powinny być wyposażone 
w światło ostrzegawcze.

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
