Słupek prowadzący umieszczany nad barierą ochronną
U-1b
U-1b
<p>Urządzenie optycznego prowadzenia ruchu stosowane w celu ułatwienia 
kierującym orientacji 
co do szerokości drogi, jej przebiegu w planie oraz na łukach poziomych
(szczególnie w porze nocnej i w trudnych warunkach atmosferycznych).

<p>Słupki prowadzące stosuje się bezpośrednio nad barierą.

<p>Słupki mają w przekroju kształt trapezu, ale dopuszcza się też stosowanie słupków
o innym kształcie w przekroju (np. wypukłe, dwuwypukłe i płaskie o wzmocnionym
przekroju). 

<p>Umieszcza się na nich na czerwonym tle 
elementy odblaskowe barwy czerwonej po prawej
stronie jezdni i barwy białej po lewej stronie jezdni
(na jezdniach jednokierunkowych dróg dwujezdniowych osobno dla każdego
kierunku jazdy), można umieszczać również:
<ul>
<li>informację o pikietażu drogi
<li>informację o kierunku do najbliższego numeru alarmowego
<li>znak z numerem drogi
</ul>

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
