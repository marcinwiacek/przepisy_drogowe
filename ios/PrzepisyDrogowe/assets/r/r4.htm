"Informacja o szlaku rowerowym" (wersja z numerem szlaku rowerowego)
R-4
R-4
<p>Znak obowiązuje od 13.08.2013. Wskazuje on rodzaj szlaku rowerowego,
w dolnej jego części umieszczany jest symbol, numer lub barwne oznaczenie charakteryzujące
szlak rowerowy.

<p>Jest on umieszczany
na szlaku rowerowym za każdym połączeniem dróg lub szlaków rowerowych,
w tym za przejazdem dla rowerzystów, w odległości od 5 m do 25 m od połączenia dróg lub szlaków rowerowych
oraz nie rzadziej niż co 1 km, chyba że na danym odcinku szlaku rowerowego nie ma możliwości kontynuacji jazdy
w innym kierunku.

<p>Stosuje się go do oznakowania szlaków rowerowych, których przebieg został wyznaczony tylko na obszarze Rzeczypospolitej Polskiej
lub które mają kontynuację poza jej granicami.

<p>Znak może być stosowany na szlakach rowerowych w oznakowaniu poziomym jako powtórzenie
zastosowanych znaków pionowych. Dopuszcza się stosowanie znaku wyłącznie w oznakowaniu
poziomym (bez umieszczania znaków pionowych). W przypadku gdy szlak rowerowy biegnie drogą publiczną, znak w oznakowaniu poziomym
umieszcza się tak, aby oś symetrii znaku znajdowała się 0,5 m od prawej krawędzi jezdni

<p>W przypadku utrudnień występujących na szlaku rowerowym pod znakiem R-4 może być umieszczona tabliczka zawierająca
symbole wskazujące na rodzaj utrudnienia, w szczególności: 
<table><tr><td>

<p><img src=r/r4_t1.png align=right>1. nierówną drogę</p>
</td></tr><tr><td>

<p><img src=r/r4_t2.png align=right>2. zwężenie jezdni</p>
</td></tr><tr><td>

<p><img src=r/r4_t3.png align=right>3. niebezpieczny
zjazd (w przypadku, gdy wartość nachylenia jest większa niż 3% - jest ona umieszczana
z napisem podającym rzeczywistą wartość nachylenia zjazdu z dokładnością
do 1%)</p>
</td></tr><tr><td>

<p><img src=r/r4_t4.png align=right>4. stromy podjazd (w przypadku, gdy wartość nachylenia jest większa niż 3% - wraz z napisem podającym rzeczywistą wartość podjazdu z dokładnością
do 1%)</p>
</td></tr></table>

<p>Tabliczki zawierającej symbole wskazujące na rodzaj utrudnienia nie stosuje się, jeżeli na danym odcinku drogi,
na którym występuje utrudnienie, zostały umieszczone odpowiednie znaki ostrzegawcze (np. <a href=a/a11>A-11 "Nierówna droga"</a>, A-12, 
<a href=a/a22>A-22 "Niebezpieczny zjazd"</a>,
<a href=a/a23>A-23 "Stromy podjazd"</a>).

<p>W przypadku znaków drogowskazowych dla rowerzystów umieszczonych na drogach publicznych dopuszcza się wykorzystanie
konstrukcji wsporczych istniejących znaków, pod warunkiem że nie spowoduje to błędnego odczytywania
istniejących znaków drogowych. Nie należy umieszczać tych znaków pod znakami określającymi pierwszeństwo na
skrzyżowaniu oraz pod znakami kategorii zakazu i nakazu, z wyjątkiem znaków 
<a href=c/c13>C-13 "Droga dla rowerów"</a> oraz C-13/C-16
(połączenia na jednej tarczy znaków <a href=c/c13>C-13 "Droga dla rowerów"</a>
oraz <a href=c/c16>C-16 "Droga dla pieszych"</a>).
