Zakaz wjazdu ciągników rolniczych
B-6
B-6
<p>Znak oznacza zakaz ruchu ciągników rolniczych i pojazdów wolnobieżnych.</p>

<p>Stosuje się go zwłaszcza na ulicach, na których występuje duże natężenie
ruchu, a poruszanie się ciągnikiem lub pojazdem wolnobieżnym powodowałoby tamowanie ruchu.
Poza miastami stosuje się go na tych odcinkach dróg, na których występuje potrzeba
wyeliminowania ruchu powolnego i istnieje możliwość przeniesienia ruchu tych
pojazdów na inne drogi lub drogę równoległą do danej drogi.


<p>Kierujący pojazdem wykonującym na drodze
prace porządkowe, remontowe lub modernizacyjne
może nie stosować się do zakazów wyrażonych znakiem
podczas wykonywania prac
na drodze lub dojazdu do miejsca ich wykonywania
znajdującego się na obszarze lub na drodze objętej 
zakazem, pod warunkiem używania żółtych sygnałów
błyskowych i zachowania szczególnej ostrożności.

<p>W razie konieczności wprowadzenia zakazu wjazdu tylko pojazdów wolnobieżnych
pod znakiem umieszczana jest zazwyczaj tabliczka z napisem "Dotyczy tylko
pojazdów wolnobieżnych"

<p>Mogą pod nim być umieszczone:</p>

<table><tr><td>
<p>1. <a href=t/t20><img src=t/t20.png align=right> T-20 "Tabliczka wskazująca 
długość odcinka jezdni, na którym zakaz obowiązuje"</a>.</p>
</td></tr><tr><td>
<p>2. <a href=t/t21><img src=t/t21.png align=right> T-21 "Tabliczka wskazująca 
odległość znaku od miejsca, od którego lub w którym zakaz obowiązuje"</a> 
(bez niej obowiązuje od miejsca ustawienia).</p>
</td></tr></table>

<p>Może być on umieszczony pod:</p>
<table><tr><td>
<p>1. <a href=e/e17a><img src=e/e17a.png align=right width=100> znakiem E-17a "Miejscowość"</a> 
(oznacza to, że zakaz obowiązuje na obszarze całej miejscowości, z wyjątkiem odcinka drogi, 
na którym został on zmieniony lub odwołany innym znakiem).</p>
</td></tr><tr><td>
<p>2. <a href=d/d42><img src=d/d42.png align=right> znakiem D-42 "obszar zabudowany"</a> 
(oznacza, że zakaz obowiązuje do znaku <a href=d/d43>D-43 "koniec obszaru zabudowanego"</a> 
lub <a href=e/e18a>E-18a "koniec miejscowości"</a>, z wyjątkiem odcinka drogi, na którym został 
on zmieniony lub odwołany innym znakiem).</p>
</td></tr><tr><td>
<p>3. <a href=d/d52><img src=d/d52.png align=right> znakiem D-52 "strefa ruchu"</a> 
(oznacza, że zakaz obowiązuje do znaku <a href=d/d53>D-53 "koniec strefy ruchu"</a>, 
z wyjątkiem odcinka drogi, na którym został 
on zmieniony lub odwołany innym znakiem).</p>

</td></tr></table>

<p>Należy on do grupy znaków zakazu i grupy znaków drogowych pionowych. Obowiązują
 dla nich następujące reguły:</p>

<p>1. umieszczony na znaku zakazu albo tabliczce napis 
określający dni lub okres doby oznacza, że zakaz 
obowiązuje w tym czasie.

<p>2. znaki zakazu obowiązują na drodze, na której są umieszczone, chyba że 
przepisy szczególne stanowią inaczej.

<p>3. znak drogowy pionowy umieszczony po prawej stronie jezdni lub nad jezdnią 
dotyczy kierujących znajdujących się na wszystkich pasach ruchu; jeżeli jednak 
znaki są umieszczone nad poszczególnymi pasami ruchu, to znak dotyczy tylko 
kierujących znajdujących się na pasie, nad którym znak jest umieszczony. 
Znak umieszczony po lewej stronie jezdni lub pasów ruchu stanowi z kolei powtórzenie 
znaku umieszczonego po prawej stronie, chyba że przepisy szczególne stanowią 
inaczej.

<p>4. kierujący jest obowiązany stosować się do znaku drogowego pionowego 
umieszczonego na wysyłającym żółte sygnały błyskowe pojeździe, który 
wykonuje na drodze prace porządkowe, remontowe lub modernizacyjne.
