Nakazany kierunek jazdy dla pojazdów z towarami niebezpiecznymi
C-17
C-17 
<p>Znak oznacza obowiązujący,
wskazany znakami C-2, C-4, C-5, C-6, C-7 lub C-8,
kierunek jazdy na skrzyżowaniu pojazdów przewożących
określone w przepisach o przewozie 
drogowym towarów niebezpiecznych, towary niebezpieczne 
w ilościach, dla których jest wymagane 
oznakowanie pojazdu tablicami ostrzegawczymi barwy 
pomarańczowej; umieszczona pod nim tabliczka z odpowiednim
napisem wskazuje, że
nakazany kierunek jazdy dotyczy
pojazdów przewożących tylko określone
klasy lub grupy towarów niebezpiecznych
lub określonego sposobu przewozu
tych towarów.

<p>Mogą pod nim być umieszczone:</p>

<table><tr><td>
<p>1. <a href=t/t31><img src=t/t31.png align=right> T-31 "tabliczka wskazująca 
kategorię tunelu"</a></p>

</td></tr></table>

<p>Należy on do grupy znaków drogowych pionowych. Obowiązują
dla nich następujące reguły:</p>

<p>1. znak drogowy pionowy umieszczony po prawej stronie jezdni lub nad jezdnią 
dotyczy kierujących znajdujących się na wszystkich pasach ruchu; jeżeli jednak 
znaki są umieszczone nad poszczególnymi pasami ruchu, to znak dotyczy tylko 
kierujących znajdujących się na pasie, nad którym znak jest umieszczony. 
Znak umieszczony po lewej stronie jezdni lub pasów ruchu stanowi z kolei powtórzenie 
znaku umieszczonego po prawej stronie, chyba że przepisy szczególne stanowią 
inaczej.

<p>2. kierujący jest obowiązany stosować się do znaku drogowego pionowego 
umieszczonego na wysyłającym żółte sygnały błyskowe pojeździe, który 
wykonuje na drodze prace porządkowe, remontowe lub modernizacyjne.
