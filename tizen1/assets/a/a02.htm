Niebezpieczny zakręt w lewo
A-2
A-2
<p>Znak ostrzega o niebezpiecznym zakręcie w kierunku wskazanym na
  znaku oraz zobowiązuje uczestników ruchu do zachowania szczególnej
  ostrożności.</p>
<p>Stosuje się go w celu oznakowania pojedynczo występującego łuku
  poziomego, na którym droga skręca w lewo, jeżeli: </p>
<p>1. kąt zwrotu łuku drogi jest większy niż 5°, a jego promień jest
  mniejszy niż 750 m (przy promieniu powyżej 450 m w zależności od
  przechyłki).
</p>
<p>2. łuk poziomy posiada ograniczoną widoczność i wymaga
  oznakowania liniami <a href=p/p03a>P-3a "Linia jednostronnie przekraczalna - długa"</a>
 lub <a href=p/p04>P-4 "Linia podwójna ciągła"</a> (lub brak widoczności wynika z
  nakładających się na siebie łuków poziomiego i pionowego
  wypukłego).</p>
<p>3. na łuku dochodzi do częstych wypadków lub kolizji
</p>
<p>Spotkać go można na drogach poza miastami, a w miastach gdy droga
  nie jest ulicą, a dopuszczalna prędkość wynosi ponad 60 km/h (na
  ulicach zaś w przypadkach uzasadnionych niekorzystymi warunkami
  lokalnymi, np. bardzo zła widoczność, łuk o zwrocie powyżej 75°).
</p>
<p>Mogą pod nim być umieszczone:</p>
<table>
  <tbody>
<tr>
  <td>
<p>1. <a href="t/t01"><img src="t/t01.png" align="right"> T-1
"Tabliczka
wskazująca odległość znaku ostrzegawczego od miejsca
niebezpiecznego"</a> (bez niej odległość od miejsca
  niebezpiecznego wynosi od 150 m do 300 m na drogach, na
  których dopuszczalna prędkość pojazdów przekracza 60 km/h,
  a do 100 m na pozostałych drogach).</p>
  </td>
</tr>
<tr>
  <td>
<p>2. <a href="t/t02"><img src="t/t02.png" align="right"> T-2
"Tabliczka wskazująca długość odcinka drogi, na którym powtarza się
lub występuje niebezpieczeństwo"</a> (jeżeli długość odcinka
  przekracza 500 m).</p>
  </td>
</tr>
<tr>
  <td>
<p>3. <a href="t/t03"><img src="t/t03.png" align="right"> T-3
"Tabliczka
wskazująca koniec odcinka, na którym powtarza się lub
występuje
niebezpieczeństwo"</a></p>
  </td>
</tr>
  </tbody>
</table>
<p>Należy on do grupy znaków ostrzegawczych i grupy znaków drogowych
  pionowych. Obowiązują dla nich następujące reguły:</p>
<p>1. znaki ostrzegawcze w postaci znaków świetlnych, na których
  symbole barwy białej znajdują się na czarnym tle, mają takie samo
  znaczenie, jak znaki w postaci tarcz z czarnymi symbolami. Przepis
  ten stosuje się odpowiednio do symboli i napisów na tabliczkach
  pod znakami.
</p>
<p>2. znak drogowy pionowy umieszczony po prawej stronie jezdni lub
  nad jezdnią dotyczy kierujących znajdujących się na wszystkich
  pasach ruchu; jeżeli jednak znaki są umieszczone nad
  poszczególnymi pasami ruchu, to znak dotyczy tylko kierujących
  znajdujących się na pasie, nad którym znak jest umieszczony. Znak
  umieszczony po lewej stronie jezdni lub pasów ruchu stanowi z
  kolei powtórzenie znaku umieszczonego po prawej stronie, chyba że
  przepisy szczególne stanowią inaczej.
</p>
<p>3. kierujący jest obowiązany stosować się do znaku drogowego
  pionowego umieszczonego na wysyłającym żółte sygnały błyskowe
  pojeździe, który wykonuje na drodze prace porządkowe, remontowe
  lub modernizacyjne.
</p>
