Tablica prowadząca pojedyncza w lewo
U-3b
U-3b
<p>Stosowane w celu uprzedzenia kierującego pojazdem o koniecznej zmianie
kierunku jazdy m.in.:

<ul>
<li>na szczególnie niebezpiecznych łukach poziomych (których geometria może
być zaskoczeniem dla kierujących lub które mają promień mniejszy od normatywnego
dla danej drogi oraz duży kąt zwrotu)
<li>na skrzyżowaniach typu "T"
<li>na wyspach małych i średnich rond, w szczególności położonych poza obszarem
zabudowanym
<li>w obszarach robót drogowych
</ul>

<p>Dopuszcza się stosowanie aktywnych tablic prowadzących z pulsującym żółtym
lub białym światłem (emitowanym przez co najmniej jeden szereg źródeł światła,
ułożony wzdłuż białych i czerwonych krawędzi tablicy).

<p>Urządzenie optycznego prowadzenia ruchu stosowane w celu ułatwienia 
kierującym orientacji 
(szczególnie w porze nocnej i w trudnych warunkach atmosferycznych)
co do szerokości drogi, jej przebiegu w planie oraz na łukach poziomych.

<p>Należy do grupy urządzeń bezpieczeństwa drogowego. Podstawowym celem ich
stosowania jest ochrona życia i w ograniczonym zakresie także mienia uczestników
ruchu i osób pracujących na drodze, a w niektórych przypadkach także użytkowników
terenów przyległych. 
<p>Powinny mieć one wyraźne i trwałe oznakowanie podające nazwę (lub znak 
towarowy) i rok produkcji. Dodatkowo na drodze można umieszczać urządzenia
bezpieczeństwa drogowego, dla których:
<ul><li>(w odniesieniu do wyrobów podlegających certyfikacji) wydano certyfikat na znak bezpieczeństwa
<li>(w odniesieniu do wyrobów niepodlegających certyfikacji) dokonano oceny zgodności
i wydano certyfikat zgodności lub deklarację zgodności z odpowiednią normą 
lub aprobatą techniczą
<li>wydano atest
lub certyfikat w kraju wytworzenia, co do których nie jest wymagane nadanie znaku
bezpieczeństwa
</ul>
