Drogowskaz do lotniska
E-6
E-6
<p>Znak wskazuje kierunek do obiektu komunikacyjnego
wskazanego na znaku (lotniska lub portu lotniczego). Bezpośrednio przed
dojazdem do poszczególnych obiektów portu lotniczego stosuje się odmiany
drogowskazu E-6 z napisami wskazującymi rodzaj obiektu, np. krajowy, cargo,
odloty, nr terminalu, itp.

<p>Znak może być umieszczony po prawej stronie jezdni w odległości do 50 m
od skrzyżowania. Jeżeli na wlocie zastosowano pas wyłączania, to drogowskaz
tablicowy umieszczany jest na początku tego pasa. Na skrzyżowaniu typu "T"
dopuszczone jest umieszczanie znaku na przedłużeniu kończącej się drogi.

<p>Znak umieszczany jest przy drodze tranzytowej przechodzącej przez miejscowość
lub w jej pobliżu. Jeżeli trasa dojazdowa zmienia kierunek, znaki umieszczane są
na tych skrzyżowaniach, na których kierunek dojazdu ulega zmianie.

<p>Uwaga: na drogowskazach według wzoru znaku E-6 mogą
być podawane odpowiednim napisem lub symbolem
kierunki do jednostek Policji, pogotowia ratunkowego,
urzędów administracji publicznej, zarządów
drogi oraz jednostek prowadzących odprawę celną.
